# Quiz

Nyckelord: Filhantering, stränghantering, datastrukturer

## Uppgiften

### Lydelse

Skriv ett program som hanterar quizfrågor. Programmet ska ställa frågor, spara svaren samt sammanställa resultat.

Du kommer ha en fil med frågor och rätta svar (du skriver denna fil själv).

Om så önskas kan du spara ner statistiken på fil också från tidigare körningar av programmet.

Programmet kan se ut såhär:

![image](https://user-images.githubusercontent.com/101513815/224581319-dbb585d5-d71c-4729-bc45-e27114891fb1.png)

Frågor med svarsalternativ ska ligga på frågefilen. Formatet på filen får du bestämma själv, alltså hur filen ser ut. Det ska vara enkelt att lägga in nya frågor samt ta bort frågor från filen.

Uppgiften kan uppnå en bedömning på A-nivå men är i grunden på C. Uppgiften kräver att du lär dig filhantering och eventuellt klasser.

## Dokumentation & Planering

### Loggbok

Under arbetet förväntas du föra loggbok. Varje inlägg bör innehålla vad du gjort under passet och hur det gått. Skriv även gärna om du uppnått någon av milstolparna i projektplaneringen, använd gärna då ID:n för referens. Få gärna med eventuella problem du stött på och hur du löst dem (ifall du gjort det).

### Projektplan

Du påbörjar ditt projekt med att planera. Detta görs genom en projektplan med milstolpar och grindhål som ska uppnås under arbetets gång. Din projektplan bör revideras minst tre gånger under arbetet för att nå högsta bedömning. Projektplanen ska vara utförlig med detaljerade mål och uppgifter samt när deadline för dessa sker och vad som ska göras.

Projektplanen är det Google Sheet-arket som finns på classroom.

### Flödesschema

I första stadiet av projektet bör du även skissa upp ett flödesschema i förslagsvis draw.io som ska tillhöra ditt program. Tänk på vad de olika symbolerna betyder, samt att du inte har överflödiga punkter i schemat, eller att det är oläsbart.

## Författare

Niclas Lund

## Disclaimer

Uppgiften (eller inspiration till den) är ärligt stulen från EECS-skolan (gamla CSC) och kursen DD1314.
